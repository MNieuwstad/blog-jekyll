---
layout: page
title: Over mij
---

Sinds de basisschool ben ik altijd aan het knutselen geweest. Helaas kostte het in elkaar zetten van bijvoorbeeld een raceauto of aardappelkanon veel geld. Na het betalen van een aardige som moest je ook nog wachten op onderdelen. Al dat wachten kon ik maar moeilijk. Softwareontwikkeling heeft die drempel niet, als je geïnspireerd bent kan je meteen aan de slag. Die vrijheid vind ik heerlijk!

Daarnaast is er altijd wel een nieuwe versie van een taal of er is weer een nieuwe methode van het bouwen van software. Je hebt dus nooit een excuus om niks te doen. Ik vergaar deze informatie via boeken, podcasts en blogs. Vroeger had ik veel moeite met lezen door mijn dyslexie. Het lezen kost(te) mij namelijk zo veel moeite dat ik de zinnen van een stukje terug alweer ben vergeten. Nu maak ik van alle boeken die ik lees een audiobestand. Waardoor boeken luisteren, en tegelijkertijd lezen, voor het eerst in mijn leven leuk is!

Waarom Infi? Het bedrijf is klein genoeg zodat je iedereen goed leert kennen. Daardoor durf je met iedereen een babbeltje te maken en voel je je snel op je plek. Ook merk je al snel dat iedereen passie heeft voor zijn vak! Een voorbeeld hiervan is de kennisdeling onder de werknemers. Dit alles zorgt voor een goede connectie met je collega’s en dat je kan leren op het werk. Wat wil je nog meer? Niets, toch?

Naast het “spelen” als software engineer speel ik ook volleybal. Zowel in de zaal als op het strand speel ik eredivisie. Om dit allemaal te kunnen doen moet ik iets eerder uit bed dan de gemiddelde ontwikkelaar. Er is dan nog genoeg tijd in de dag om beide passies 100% te beoefenen! En ohjah, ik speel ook nog airsoft.
